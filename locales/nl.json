{
  "head": {
    "title": "Chambre d'hôtes & tables d'hôtes, Cornec "
  },
  ".menu": {
    "home": "Home",
    "rooms": "Kamers",
    "dining": "Tafelen",
    "surroundings": "Omgeving",
    "rooms": "Onze kamers",
    "reservations": "Reserveren",
    "aboutus": "Over ons"
  },
  ".intro": {
    "text": "Welkom in Bed and breakfast Cornec ! Ons huis is gelegen in een rustige en natuurlijke omgeving op 700 m afstand van de zee aan de Granit Rose kust, tussen l'île de Bréhat en Paimpol. De GR34, Het wandelpad dat de bretoense kust volgt, is vlakbij. Je kan er de spectaculaire kust en landschappen bewonderen. Drie keer per week  op aanvraag, bieden we een vegetarische menu aan, bereid door Hilde met liefde en zorg. Deze menu kan ter plekke, de dag ervoor gereserveerd worden."
  },
  ".rooms": {
    "title": "Onze kamers"
  },
  ".room-details": {
    "rosedo": "Rosédo",
    "rosedo-text": "De kamer Rosédo bevindt zich op de 2de verdieping en heeft een King Size bed (180x200) dat eventueel kan omgevormd worden tot 2 éénpersoons bedden (gelieve voor aankomst te melden).Privé badkamer met inloopdouche en privé toilet.Deze Nordic style kamer heeft een oppervlakte van 24 m2.",
    "rosedo-text2": "Op deze kamer zijn huisdieren niet toegelaten. Huisdieren zijn welkom in een andere kamer met aparte ingang (Men Joliguet).",
    "paon": "Paon",
    "paon-text": "Op deze kamer zijn huisdieren niet toegelaten.De kamer Paon bevindt zich op de 2de verdieping en heeft een King Size bed (180x200) dat eventueel kan omgevormd worden tot 2 éénpersoons bedden (gelieve voor aankomst te melden) en een slaapbank.Privé badkamer met inloopdouche en privé toilet.Deze Nordic style kamer heeft een oppervlakte van 26 m2.",
    "paon-text2": "Op deze kamer zijn huisdieren niet toegelaten. Huisdieren zijn welkom in een andere kamer met aparte ingang (Men Joliguet).",
    "heaux": "Héaux de bréhat",
    "heaux-text": "De kamer Héaux de Bréhat bevindt zich op de 1ste verdieping en heeft een King Size bed (180x200) dat eventueel kan omgevormd worden tot 2 éénpersoons bedden (gelieve voor aankomst te melden) en een sofabed.Privé badkamer met inloopdouche en privé toilet.Een ruime lichte kamer (35 m2) voorzien van alle moderne comfort gecombineerd met de charme van vroeger.",
    "heaux-text2": "Op deze kamer zijn huisdieren niet toegelaten. Huisdieren zijn welkom in een andere kamer met aparte ingang (Men Joliguet).",
    "menjoliget": "Men Joliget",
    "menjoliget-text": "Deze aparte kamer heeft een ingang die toegankelijk is via een buitentrap.Deze kamer heeft een King Size bed (180x200) dat eventueel kan omgevormd worden tot 2 éénpersoons bedden (gelieve voor aankomst te melden) en twee slaapbanken (kinderen).Privé badkamer met inloopdouche en privé toilet.Deze zolderkamer van 35 m2 is licht met uitzicht op onze tuin en de ondergaande zon.",
    "menjoliget-text2": "Alleen op deze kamer zijn goed opgevoede huisdieren toegestaan."
  },
  ".dining": {
    "title": "Tafelen",
    "heading": "",
    "text1": "Hilde's vegetarische keuken draait helemaal om pure smaken en lekker eten. Laat je verrassen door gerechten uit heel de wereld, bereid met lokale biologische ingrediënten die de seizoenen volgen.",
    "text2": "Bij al onze overnachtingen is een ontbijt inbegrepen. Wij organiseren driemaal per week een avond diner, naargelang de vraag. Je kan je hier de dag ervoor voor inschrijven.",
    "breakfast": "Ontbijt",
    "breakfast-text": "Goed begonnen is half gewonnen! Wij vinden een goed ontbijt erg belangrijk en bieden je een ruime keuze aan, vegetarisch of veganistisch, hartig en zoet :thee - koffie - warme chocolademelk - appelsap geperst van onze eigen appels, verse fruitsalade, yoghurt van dierlijke of plantaardige oorsprong, huisgemaakte granola - muesli, selectie brood - stokbrood, selectie huisgemaakte jam, kaas, eieren, tofu scramble, een zoete verrassing: pannenkoeken, wafels, bananen-havermoutpannenkoekjes, pancakes, bananenbrood...Jij kiest!",
    "tables": "Tables d'hôtes",
    "tables-text": "Heerlijke gerechten uit de bio vegetarische keuken. Wij hebben het hemelse geluk te wonen in de beste regio voor groenteteelt van Frankrijk. Wat je op je bord krijgt, is dus van lokale herkomst, bio, vers en overheerlijk."
  },
  ".surroundings": {
    "title": "",
    "heading": "Ons huis",
    "text": "Onze 18e-eeuwse boerderij is liefdevol gerestaureerd met ecologische materialen en traditionele technieken. Om onze ecologische voetafdruk te beperken hebben we veel aandacht besteed aan natuurlijke isolatie, zonneboiler en milieuvriendelijke verwarming. Dat allemaal om onze gasten een warm verblijf te bieden. Heerlijk genieten van de zon op een loungebed op onze binnenplaats, een boek lezen bij het vuur of lunchen in onze gezellige eetkamer: keuzes in overvloed ...",
    "sur1": "De tuin en de boomgaard",
    "sur1-text": "Doe ons maar een wilde tuin! Tal van rustige hoekjes in onze natuurlijke tuin, vol met al het moois dat Bretagne te bieden heeft. Schommel op de bank onder onze mimosa, droom weg bij de bloemenpracht of ontspan je in de hangmat in onze boomgaard.",
    "sur2": "Wandelroutes vanaf ons huis",
    "sur2-text": "Onze boerderij ligt in een wandelgebied bij uitstek. Als fervente wandelaars kennen we de streek op ons duimpje. We geven je dan ook graag tips! Zowel de GR34 als verschillende wandellussen passeren vlakbij, de wandelpaden zijn goed gemarkeerd en geschikt voor elk niveau van wandelaar",
    "sur3": "De kust",
    "sur3-text": "De kust bij Cornec is adembenemend. Geniet van de zonsondergang achter de Roche d'Epautre en bewonder het uitzicht op de Bréhat-archipel. Of spring gewoon in de zee als je dat durft!",
    "sur4": "Bréhat",
    "sur4-text": "Bréhat is pure magie. Er is voor elk wat wils op het bloemeneiland Bréhat, van de ruige noordkust tot de prachtige landhuizen in het zuiden. In de zomer is het er soms wat druk, maar wij hebben genoeg tips om de platgetreden paden te verlaten en Bréhat in alle rust te ontdekken. De boot naar Bréhat vaart af van op wandelafstand van ons huis, je hoeft geen tijd te verspillen op zoek naar een parkeerplek.",
    "sur5": "Steden",
    "sur5-text": "Op een steenworp afstand kom je in het levendige Paimpol, met zijn mooie haven. Of ga fietsen langs de fietsroute naar Tréguier, met zijn indrukwekkende kathedraal en middeleeuwse stadscentrum. "
  },
  ".aboutus": {
    "title": "Over ons",
    "text1": "Vaak krijgen mijn vrouw en ik de vraag te horen hoe wij in Bretagne zijn beland.",
    "text2": "Dat verhaal begint rond 2017, toen we besloten naar Zuid-Amerika te gaan en een roadtrip door Chili en Argentinië te maken. We huurden een aftandse bestelwagen, gooiden een tent achterin en weg waren we. Ons leven en ons werk in België waren hectisch, om de stress tot een minimum te beperken hadden we onze reis dan ook heel nauwgezet gepland. Op dag 2 viel dat plan al in duigen. We besloten het los te laten en alles te nemen zoals het kwam. Dat was de eerste les die ik heb geleerd.",
    "text3": "We verbleven op campings of in Airbnb's bij mensen thuis en kwamen in contact met de allervriendelijkste warmhartige mensen. Ze leidden een eenvoudig plattelandsleven en deelden alles wat ze hadden. Het begon me te dagen dat zij veel gelukkiger waren dan wat ik in Europa gewend was.  Wat ze misten aan materiële welvaart, werd ruimschoots gecompenseerd door iets anders. Pure ongerepte natuur, sociale verbondenheid, joie de vivre, echte ecologie, dingen die er echt toe doen. Dat was mijn tweede les.",
    "text4": "We belandden uiteindelijk op een camping in Patagonië. Daar gaf Nacho, de eigenaar, me mijn grootste levensles. In zijn vorige leven was Nacho een roadie, hij toerde de halve wereld rond tijdens het grootste deel van zijn jonge jaren. Dat veranderde toen hij en zijn Chileense vrouw een magisch stuk land vonden bij de Rio Simpson, sla begonnen te telen en een camping openden. Ze verlegden hun focus naar het allerbelangrijkste: mensen ontmoeten en in de natuur leven. Nooit vergeet ik die epische gitaarjamsessie met hem, gevolgd door zijn al even epische advies: Wacht niet. Wil je je leven veranderen, doe het dan nu. En dat deden we!",
    "text5": "Terug thuis verkochten we ons huis, gaven we onze jobs op en gingen we opnieuw op weg, dit keer met een duidelijk doel voor ogen. Een nieuw leven beginnen, en wel nu! We zochten naar ons droomhuis en we botsten op deze 300 jaar oude boerderij bij de zee, met uitzicht op de mooiste archipel van Bretagne. Het was liefde op het eerste gezicht. De voorbije jaren hebben we deze magische plek gerenoveerd, met respect voor de geschiedenis en de ecologie van het gebouw, om mensen samen met ons te laten genieten van wat wij belangrijk vinden: het eenvoudige leven, de natuur, lekker eten en fijne gesprekken."
  },
  ".foot": {
    "address": "Adres",
    "phone": "Telefoon",
    "email": "E-mail"
  }
}
